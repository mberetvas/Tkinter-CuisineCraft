Ingredients:
- 400 gr zoete aardappel\n- 2 kipfilets\n- 1 broccoli\n- 250 gr witte champignons\n- 1 sjalot\n- 200 ml room\n- olie\n- zout\n- zwarte peper\n- boter\n- ½ el kipkruiden

Instructions:
Verwarm de oven voor op 200°C en bedek een bakplaat met bakpapier.
Snijd de zoete aardappel in frietjes (zie foto, schillen hoeft niet). Hussel op de bakplaat door elkaar met een scheutje olie, zout en zwarte peper. Rooster 15-18 min. in de oven (zie tip).
Smelt een klontje boter in een pan. Kruid de kipfilet met de kipkruiden, zout en zwarte peper. Bak zo'n 2 min. per zijde op hoog vuur. Verlaag vervolgens het vuur en laat nog 5 min. bakken op laag vuur met deksel op de pan. Schep uit de pan.
Verdeel intussen de broccoli in roosjes. Haal de bakplaat uit de oven, schep de frietjes om en schik de broccoli mee op de bakplaat (of neem een tweede
bakplaat). Besprenkel met een scheutje olie en kruid met zout en zwarte peper. Zet opnieuw in de oven, rooster nog 10-12 min., tot de frietjes goudbruin zijn en de broccoli gaar is.
Champignonsaus: snijd intussen de champignons in plakjes. Snipper de sjalot fijn. Smelt een klont boter in de pan van de kip en bak de champignons 5 min. op hoog vuur. Kruid met zout en zwarte peper. Verlaag het vuur en voeg de sjalot toe. Laat meestoven, tot de sjalot glazig is. Blus met de room en voeg de kipfilet toe aan de saus, laat nog 4-5 min. opwarmen in de saus. Kruid met zout en zwarte peper.
Serveer de kipfilet met de champignonsaus, geroosterde broccoli en zoete aardappelfrietjes. Smakelijk!
TIP: Of bak de zoete aardappelfrietjes extra crispy in de Airfryer: op 200°C voor 15 min.