Ingredients:
- 300 gr kippendij\n- 2 kl BBQ-kruiden\n- 400 gr vastkokende aardappelen\n- 25 gr walnoten\n- 1 bussel radijs\n- 100 gr selder\n- 1 little gem\n- 1 rode appel\n- 1 kl mosterd\n- 2 el olijfolie\n- 1 el honing\n- 1 el rode wijnazijn\n- zout\n- zwarte peper

Instructions:
Verwarm de oven voor op 200°C en bedek een bakplaat met bakpapier.
Marineer de kip met een scheutje olijfolie, de BBQ-kruiden, zout en zwarte peper. Wrijf de kruiden goed in de kip met je handen.
Snijd de aardappelen in gelijke blokjes van 2 cm (schillen hoeft niet). Hussel op de bakplaat door elkaar met een scheut olijfolie, zout en zwarte peper. Schik de kip ertussen. Rooster 25-30 min. in de oven.
Rooster de walnoten in een pan zonder vetstof.
Salade (zie tip): snijd de radijs, selder en little gem in fijne plakjes. Snijd de appel in fijne staafjes (schillen hoeft niet). Hak de walnoten grof.
Vinaigrette: meng de mosterd, honing en rode wijnazijn. Voeg al roerend straalsgewijs de aangegeven hoeveelheid olijfolie toe, tot er een gladde vinaigrette ontstaat. Kruid met zout en zwarte peper. Meng de vinaigrette vlak voor het serveren onder de salade.
Serveer de kip met de geroosterde aardappelblokjes en salade. Smakelijk!
TIP: Het fijnsnijden van de groenten kost wat tijd, maar is de moeite waard. Door alles zo fijn te snijden, heb je extra crunch. Heb je een keukenrobot? Rasp dan alle ingrediënten grof, zo ben je in een handomdraai klaar.